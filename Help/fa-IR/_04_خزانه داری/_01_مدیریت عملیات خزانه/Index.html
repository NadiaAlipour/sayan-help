<!DOCTYPE html>
<html>
	<head>
		<meta charset="UTF-8">
		<link rel="stylesheet" type="text/css" href="..\..\style.css">
	</head>
	<body>
		<div>
			<img class="Icon" src="i1.png"/>
			<h1>مدیریت عملیات خزانه</h1>
		</div>
		<p>
			برای صدور سند خزانه نیاز به تعریف عملیات و عوامل گردش خزانه داریم، برای این کار روی گزینه «مدیریت عملیات خزانه» از منوی اطلاعات پایه و عوامل گردش خزانه کلیک کنید تا صفحه مربوط به آن باز شود. در این صفحه دو تب با عناوین «تعریف عملیات» و «تخصیص دسترسی کاربر به عملیات» قرار دارد. 
		</p>
		<img class="LargePic" src="l1.jpg"/>
		<hr/>
		<h2>تعریف عملیات</h2>
		<p>
			از طریق تب «تعریف عملیات» می توانید عملیات خزانه را که شامل دریافت، پرداخت، عملیات چک ها و ... می باشد تعریف نمایید. برای این کار از جدول موجود گزینه اضافه (F8) را بزنید تا صفحه شکل زیر نمایش داده شود.
		</p>
		<img class="LargePic" src="l2.jpg"/>
		<p>
			کد اولین عملیات ایجاد شده به صورت پیش فرض 11 می باشد شما می توانید در هنگام ایجاد عملیات کد آن را به دلخواه خود مشخص کنید با این شرط که کدی که مشخص می کنید تکراری نباشد. این کد  قابلیت ویرایش ندارد، یعنی پس از تایید فرم بالا دیگر نمی توانید کد عملیات ایجاد شده را تغییر دهید. در فیلد عنوان ، باید نام عملیات مورد نظرتان را وارد نمایید، برای مثال می توانید عملیات دریافت را ایجاد نمایید.
		</p>
		<img class="SmallPic" src="s1.jpg"/>
		<p>
			برای عملیات ایجاد شده باید محل عملیات را تعیین نمایید. محل عملیات بسته به نوع عملیات تعریف شده می تواند صندوق، بانک، تنخواه و یا هیچکدام از گزینه های موجود باشد.
		</p>
		<p>
			عملیات ایجاد شده می تواند هر کدام از مشخصه های شخص، جزء عملیات، پروژه، مرکز هزینه، شعبه و سند مالی را داشته باشد و یا نداشته باشد. مثلا در تعریف عملیات دریافت، مشخصه شخص، جزء عملیات و سند مالی را لحاظ می کنیم. یعنی فیلد های نام برده شده را برای این عملیات روی "دارد" قرار می دهیم. به این مفهوم که هنگام  صدور سند دریافت از مشتری شما الزام به تعیین شخص و جزء عملیات دارید و در صورت عدم تعیین این دو مشخصه سیستم اجازه صدور سند خزانه را به شما نمی دهد. همچنین با این کار می توانید بعد از ثبت سند خزانه، برای آن سند مالی صادر نمایید. اگر فیلد سند مالی را روی "ندارد" قرار دهید برای عملیات ایجادی شما سند خزانه صادر می شود و لی امکان صدور سند حسابداری وجود نخواهد داشت.
		</p>
		<img class="SmallPic" src="s2.jpg"/>
		<p>
			عملیات تعریف شده در خزانه می تواند قابل صدور از هر یک از سیستم های خزانه داری (همچون عملیات دریافت، پرداخت، عملیات چک ها و ...)، خرید و فروش (مانند اسناد تسویه خرید، فروش و ...) و سیستم حقوق و دستمزد (مانند اسناد پرداخت وام و مساعده) باشد، بسته به نوع عملیات تعریفی می توانید این گزینه را انتخاب نمایید.
		</p>
		<p>
			در فیلد کد حساب نیز در صورت نیاز می توانید معین مورد نظرتان را قرار دهید. فیلد وضعیت را روی گزینه فعال قرار دهید، هر زمان که مایل بودید می توانید یک عملیات را غیر فعال کنید. عملیات غیر فعال در لیست عملیات ها در فرم صدور سند خزانه نخواهد آمد. در ادامه اگر توضیحات خاصی نیاز بود می توانید در فیلد توضیحات تایپ کنید و با تایید اطلاعات وارد شده، عملیات جدید را ثبت نمایید.
		</p>
		<p>
			برای سهولت کار فایل آماده ای شامل عملیات عمومی خزانه در سیستم قرار داده شده است که می توانید آن را خواندن از فایل نمایید. برای این کار از سیستم خزانه داری، آخرین منو با عنوان «صفحه تنظیمات خزانه داری» را انتخاب کنید و از تب «اطلاعات پایه» گزینه  
			<img class="PicInText" src="pit1.jpg"/>
			را بزنید تا عملیات و عوامل خزانه در صفحه مدیریت عملیات خزانه قرار گیرد.
		</p>
		<img class="LargePic" src="l3.jpg"/>
		<p>
			پس از این کار عملیات خوانده شده از فایل هم به صورت درختی در سمت راست صفحه و هم با جزئیات در جدول سمت چپ صفحه نمایش داده می شود. در شکل بعد می توانید موارد گفته شده را مشاهده نمایید.
		</p>
		<img class="LargePic" src="l4.jpg"/>
		<p>
			هر عملیات می تواند چندین پارامتر داشته باشد، برای مشاهده پارامتر های عملیات کافی است از سمت راست عملیات مورد نظر را انتخاب کنید، در این صورت اگر برای آن عملیات پارامتر تعریف شده باشد آن پارامتر در سمت چپ صفحه نمایش داده می شود. همچنین می توانید روی عملیات از سمت چپ دبل کلیک کنید و پارامتر های آن را مشاهده نمایید.
		</p>
		<img class="LargePic" src="l5.jpg"/>
		<p>
			در شکل قبل عملیات ثبت هزینه انتخاب شده است و در سمت چپ پارامتر «عنوان هزینه » نشان داده می شود که برای عملیات ثبت هزینه تعریف شده است. برای تعریف پارامتر جدید برای عملیات های مختلف، پس از انتخاب عملیات مورد نظر از درخت سمت راست یا دبل کلیک روی عملیات، روی گزینه اضافه  کلیک کنید تا صفحه مربوط به ایجاد پارامتر باز شود. در شکل زیر به عنوان مثال برای عملیات دریافت، پارامتری با عنوان شماره رسید ایجاد می کنیم:
		</p>
		<img class="LargePic" src="l6.jpg"/>
		<p>
			همانگونه که مشاهده می کنید فیلد کد غیر فعال است پس پارامتر های عملیات فاقد کد هستند، برای ایجاد پارامتر عملیات ابتدا عنوان آن را در فیلد مربوطه تایپ کنید. در فیلد نوع از لیست باز شده نوع پارامتر را انتخاب نمایید که در این مثال پارامتر از نوع عدد است. اگر فیلد الزامی را خیر قرار دهیم در هنگام صدور سند خزانه تعیین مقدار پارامتر اختیاری خواهد بود و اگر الزام را بله قرار دهید در هنگام صدور سند خزانه باید پارامتر را معین کنید، در غیر این صورت اجازه صدور سند خزانه داده نخواهد شد. فیلد عرض، اندازه عرض ستون این پارامتر را در فرم صدور سند خزانه تعیین می کند، این فیلد به صورت پیش فرض روی 100 قرار دارد و شما می توانید ان را تغییر دهید. در صورتی که یک عملیات چند پارامتر داشته باشد، فیلد ترتیب، ترتیب قرار گرفتن پارامترهای عملیات در ستون های فرم صدور سند خزانه را مشخص می کند. در گام بعد اگر پارامتر را معادل لایه قرار دهید فیلد کد لایه فعال می شود و باید کد لایه را از لیست باز شده مشخص کنید. پس از تکمیل فرم طبق شکل بالا و زدن گزینه تایید پارامتر مورد نظر برای عملیات دریافت ایجاد خواهد شد و در لیست پارامتر های عملیات قرار خواهد گرفت.
			<br/>همان گونه که قبلا ذکر شد هر عملیات می تواند چندین پارامتر داشته باشد یعنی می توانیم یک سری مشخصه هایی که فیلد آنها در فرم ایجاد عملیات موجود نیست را در قالب پارامتر عملیات تعریف کنیم، این پارامتر ها قابلیت مرور در سیستم خزانه را ندارند و فقط در ستون های فرم صدور سند خزانه ظاهر می شوند. بر خلاف مشخصه های عملیات که الزام به تعیین آنها  است در مورد پارامتر های عملیات می توانید الزام را از آنها بردارید.
		</p>
		<hr/>
		<h2>تخصیص دسترسی</h2>
		<p>
			شما می توانید در سیستم خزانه داری سایان چند کاربر داشته باشید و علاوه بر این از قسمت مدیریت عملیات خزانه تعیین کنید که هر کاربر به کدام عملیات خزانه دسترسی داشته باشد. برای آن که بتوانید طبق عملیات تعریف شده سند خزانه صادر کنید، باید دسترسی های لازم را به کاربر مورد نظرتان بدهید. برای این کار به تب «تخصیص دسترسی» در صفحه «مدیریت عملیات خزانه» بروید تا شکل زیر ظاهر شود:
		</p>
		<img class="LargePic" src="l7.jpg"/>
		<p>
			در شکل بالا مشاهده می کنید که یک کاربر در لیست کاربران سیستم وجود دارد و کاربر مدیر سیستم در حالت انتخاب قرار گرفته است. برای ایجاد دسترسی به کاربر کافی است عملیات های مورد نظرتان را از جدول سمت چپ انتخاب نمایید و توسط دکمه
			<img class="PicInText" src="pit3.png"/>
			به جدول سمت چپ منتقل کنید تا به کاربر انتخاب شده تخصیص یابد.
		</p>
		<img class="LargePic" src="l8.jpg"/>
		<p>
			پس از انتقال عملیات به سمت راست و تخصیص آن ها به کاربر مورد نظر که در شکل بالا کاربر حسابداری می باشد، مشاهده می کنید که امکان ایجاد دسترسی برای هر یک از فرآیندهای مشاهده، ایجاد، ویرایش، حذف و ... به تفکیک هر عملیات وجود دارد. به این معنا که ممکن است یک کاربر دسترسی به یک عملیات داشته باشد ولی تنها بتواند فرآیندهای محدودی برای آن عملیات انجام دهد. به عنوان مثال در شکل بالا کاربر حسابداری به عملیات دریافت دسترسی دارد ولی تنها می تواند فرآیند ایجاد عملیات دریافت را انجام دهد و اسناد دریافت ثبت شده را مشاهده نماید و دسترسی لازم برای ویرایش و حذف اسناد دریافت ندارد.(گزینه های حذف، ویرایش، تایید و ارسال را با کشیدن اسکرول به سمت چپ مشاهده میکنید)
			<br/>			
			<img class="PicInText" src="pit4.png"/>
			هر یک از عملیات ها را از دسترس کاربر خارج نمایید. 
		</p>
	</body>
</html>